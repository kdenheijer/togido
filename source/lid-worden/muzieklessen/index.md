---
title: Muzieklessen
---

Om nieuwe leden te werven en kinderen en volwassenen bekend te maken met het maken van muziek biedt TOGIDO muzieklessen aan. De lessen zijn er op gericht dat leerlingen in een aantal fasen worden opgeleid om mee te kunnen gaan spelen in het orkest of de drumband.

Bij muziekvereniging TOGIDO worden muzieklessen gegeven voor (ongestemd) slagwerk en blaasinstrumenten. Onze enthousiaste docenten zijn:

**Blaasinstrumenten**: Mary van Vliet
De (individuele) lessen op blaasinstrumenten zoals trompet, bugel, trombone, hoorn en tuba, worden gegeven op dinsdagavond in het Dorpshuis Hekelingen. De kosten voor de lessen bedragen € 15,00 per les van 30 minuten. Ook duo-lessen zijn mogelijk.

**Saxofoons**: Roeland Kapaan
De (individuele) lessen op (sopraan, alt, tenor, bariton) saxofoon, worden gegeven op dinsdagavond in het Dorpshuis Hekelingen. Kosten voor de lessen bedragen € 25,00 per les van 30 minuten. Ook duo-lessen of om de andere week lessen is mogelijk.

**Drumlessen/ ongestemd slagwerk**: Melvin Roestenburg (Hekelingen) & Henk Stolk (Oudenhoorn)

Hekelingen: De (individuele) slagwerklessen (ongestemd) worden gegeven op dinsdagavond in het Dorpshuis in Hekelingen. De kosten voor de lessen bedragen € 10,00 euro per les, een les duurt 30 minuten. Ook duo-lessen zijn mogelijk.

Oudenhoorn: De drumbandlessen zijn op maandagavond in de Nieuwe Meent in Oudenhoorn. Kosten: € 40,- per maand; een les duurt 20 minuten.

**Instrument, lesmateriaal en contributie**:
Om muziekles te kunnen volgen bij onze muziekvereniging, wordt je lid van TOGIDO. De leerling contributie bedraagt € 50,00 per jaar. Hiervoor krijgt de leerling een blaasinstrument (indien beschikbaar) in bruikleen. Lesboek, muzieklessenaar, trommelstokken en een oefenbat moeten op eigen kosten worden aangeschaft.

Heb je zin om een keer te komen kijken of wil je een gratis proefles? Neem dan [contact](/contact) op met het secretariaat.
