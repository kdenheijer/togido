---
title: Orkest
---

Het fanfareorkest van TOGIDO onder leiding van **Richard Vrijhoef** bestaat uit zo’n 35 jonge tot iets minder jonge amateur muzikanten, die veelal afkomstig zijn uit Nissewaard. De fanfare speelt allerlei soorten muziek die uiteenloopt van concertstukken, musical- en filmmuziek en ballads tot marsen en lichte populaire muziek.

In het orkest worden de volgende instrumenten bespeeld: bugels, trompetten, cornetten, hoorns, saxofoons, trombones, tuba’s, bastuba’s, slagwerk en dwarsfluiten. Er worden regelmatig concerten gegeven en ook marcherende optredens behoren tot de muzikale activiteiten van het orkest van TOGIDO.

Evenementen waarbij TOGIDO optreedt zijn o.a. de avondvierdaagse, openingen, festivals, Koningsdag, Dodenherdenking, Kerst en Sinterklaas. Er worden ook eigen concerten georganiseerd bijvoorbeeld in de vorm van een jaarconcert, een muzikale barbecue-avond en een play-in.

Gezellig samen muziek maken staat bij TOGIDO voorop, maar daarbij wordt de kwaliteit niet uit het oog verloren. Wekelijkse wordt serieus gerepeteerd om zo het muzikale niveau zoveel mogelijk uit te bouwen en de kwaliteiten van ieder muzikant te benutten. Dit begint met een goede muzikale basis doormiddel van de docenten die TOGIDO aan zich verbonden heeft. Meer informatie daarover vindt u onder het kopje ‘Lid worden’ op deze website.