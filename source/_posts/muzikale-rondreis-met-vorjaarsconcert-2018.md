---
title: Muzikale rondreis met Voorjaarsconcert TOGIDO
date: 2018-03-16 20:49:04
categories:
  - nieuws
  - concert
---
Aanstaande zaterdagavond 7 april, speelt muziekvereniging TOGIDO haar Voorjaarsconcert in het Dorpshuis in Hekelingen.

Tijdens een mooi gevarieerd programma wordt u meegenomen op een muzikale reis door de continenten. Zo wordt onder andere een bezoek gebracht aan de eilanden Liliput en Laputa in ‘Gulliver’s Travels’, reist u mee naar het hoge noorden in ‘Voice of the Vikings’, wordt tussendoor Zuid-Amerika aangedaan met ‘Coco Samba’ en krijgt u tenslotte nog een muzikale ‘Latte Macchiato’ aangeboden. 

Het Voorjaarsconcert vindt plaats in het Dorpshuis, Lede 13 in Hekelingen en begint om 19.30 uur. De zaal is open vanaf 19.00 uur. Toegangskaarten á € 7,50 kunnen vooraf gereserveerd worden via secretariaat@togidohekelingen.nl of 0181-659662, maar zijn ook op de avond zelf bij de kassa aan de zaal verkrijgbaar. Vrij toegang voor kinderen t/m 16 jaar. Informatie over muziek(proef)les en spelen bij het (fanfare)orkest of de slagwerkgroep van TOGIDO eveneens via bovenstaand nummer of mailadres.