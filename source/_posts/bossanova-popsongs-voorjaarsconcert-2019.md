---
title: Bossanova, popsongs en Amor bij Voorjaarsconcert TOGIDO
date: 2019-03-16 20:44:38
categories:
  - nieuws
  - concert
---

**Van Stevie Wonder en Michal Bublé popsongs, een muzikaal bezoek aan ‘The Lion King’ en aanschuiven ‘Around the Whiskey Jar’ in Schotland, tot aan een ode aan de liefde in het wonderschone ‘En Aranjuez Con Tu Amor’. Dat alles en nog veel meer kunt u op zaterdagavond 30 maart aanstaande beluisteren tijdens het Voorjaarsconcert van muziekvereniging TOGIDO.**
 
Het concert vindt plaats in het Dorpshuis, Lede 13 in Hekelingen en begint om 19.30 uur; de zaal is open vanaf 19.00 uur. Toegangskaarten á € 7,50 zijn op de avond zelf bij de kassa aan de zaal verkrijgbaar, maar kunnen ook vooraf worden gereserveerd via secretariaat@togidohekelingen.nl of telf: 6599662/06-43944013. Tot en met 16 jaar gratis toegang.

![Tot ziens bij ons concert op 30 maart. De muzikanten hebben er zin in!](/images/voorjaarsconcert-2018.jpg)

**Fanfareorkest en leerlingen**
Het 35-koppige fanfareorkest onder leiding van dirigent Viktor Moricz, bestaat uit muzikanten van allerlei leeftijden. Zij nemen u in een zeer gevarieerd en geheel nieuw muzikaal programma mee door allerlei muziekgenres. Zo passeren onder andere een openingsfanfare, een Chorale en uptempo nummers de revue, maar staan ook een bugelsolo en een Zuid-Amerikaanse Bossnavo op het programma. Daarnaast zult u kunnen kijken en luisteren naar de leerlingen van TOGIDO, waarvan de meesten op deze avond voor het eerst in de muzikale spotlights zullen staan.
 
**Lessen en repetities**
Lijkt het je leuk om zelf een muziekinstrument te leren bespelen, kom dan eens kijken bij de lessen of repetities van TOGIDO, of maak een afspraak voor een gratis proefles. Iedere dinsdag middag/avond wordt in het Dorpshuis in Hekelingen lesgegeven door eigen docenten van TOGIDO. Er is een slagwerk-, koper- (trompet, bugel, trombone, tuba) en saxofoondocent. Het fanfareorkest repeteert elke dinsdagavond. Ook duo- of groepslessen of workshops op scholen zijn mogelijk. Informatie via bovenstaande nummers of mailadres. 
